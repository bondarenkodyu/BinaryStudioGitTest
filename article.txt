Чому ми вибираємо слабкі паролі – це психологічне.

	Хоча експерти з кібербезпеки не перестають переконувати, що треба встановлювати складні паролі, ми їх не слухаємо.
Це відбувається не з вередливості, а така вже людська особливість, з’ясували дослідники з лабораторії Lab42.
Для цього вони опитали користувачів зі США, Німеччини, Франції, Нової Зеландії, Австралії та Великобританії.

	Дослідники встановили, що з точки зору кібербезпеки існує два типи особистості. 
Знання цього типу дозволяє спрогнозувати, чому профілі людини «зламали». 
Особистості типу «А» обирають слабкі паролі, бо не вірять, що вони збільшують свій ризик, оскільки докладають певних зусиль для захисту. 
Особистості типу «Б» вірять, що їм необхідно обмежити використання онлайнових акаунтів та менше часу проводити в Мережі через можливий «злам». 
Виходити в інтернет таким особистостям вдається, бо вони переконують себе, що їхні персональні дані не мають цінності для хакерів, і тому їх не «зламають».

	Дослідження показало, що більшість користувачів розуміють ризики, пов’язані зі слабкими паролями. 
Лише 5% опитаних не знали, що таке слабкий пароль та як згенерувати сильний пароль. 
47% респондентів додають до своїх паролів імена близьких чи важливих дат, а 26% використовують імена домашніх тварин. 
Близько 91% усвідомлюють ризики, які несе використання одного пароля на різних сервісах.

	Але користувачі не намагаються виправити поточну ситуацію. 
Майже 61% опитаних продовжують використовувати один і той же або схожі паролі. 
Близько 55% роблять це, повністю розуміючи ризики.

	Загалом користувачі вибирають складність паролів відповідно до сервісу, який ті захищають. 
Для фінансових служб надійний пароль вказують 69% респондентів, для акаунтів інтернет-магазинів – 43%, 
соціальні медіа – 31% та розважальні сайти – 20. Це може здаватися розумним підходом, але експерти кажуть, що, 
отримавши доступ до малозначущих акаунтів, хакери можуть побачити можливість захопити значущі облікові записи.


Мій коментар:
	Чесно кажучи, стаття ні про що, але заголовок інтригує.



Стаття була взята за адресою: https://techtoday.in.ua/news/chomu-mi-vibirayemo-slabki-paroli-tse-psihologichne-66389.html

Pull request.
